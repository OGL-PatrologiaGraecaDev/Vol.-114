11οί
Ο

Attulit, et fidei robur, rerumque tuarum
Cognovi seriem, magno te pronus amore
Amplectens, jugi mecum venerabar honore.
Et quia quaesitum merui cognoscere tandem
Crevit amor, quanto propius pia notio crevit.
Quis numerabit enim, quantos persaepe labores
Sustuleris τ’ quantisque tuam, Rodberne, periclis
Credideris vitam dominorum damna gemendo 2
Dum fraus saeva pium premeret sibi noxia regem.
Reginamque humilem, Ligurum clausisset in urbem
in manibus posuisti animam, nec grande putabas
Exilium citatisque tui discrimina, si quem
Moliri posses juris pro parte vigorem.
Quando horum cauta mecum sub mente recordor
Miror, et in lacrymas commoto pectore solvor,
Et quantum accipio, Domini solatia vires
Has tribuisse tibi, certo pro munere credo.
Heu quibus insidiis, arctissima septa viarum
Alpibus in mediis solers custodia cinxit l
Quanta per ingentes ﬂuviorum angustia cursus
Terruit, et quotiens trepidum tenuere latebrae,
Pauperies pressit, praesens metus, omnia dura,
Nullum tempus erat securo munere plenum,
Nox obscura diem, noctem lux ipsa timebat : ·
Nulla domo campove quies, timor undique pulsans.
Sola fides rectique sibi mens conscia tantum
Suasit opus. docuitque aliquam sperare salutem.
Caetera sed nimio terrore pericla furenti
Saevitiae cessere hominum; qua saepe coactus
Commutasti habitum famulique vice apta per artem
Servitia explesti supplex, et mille gerebas
[ngeniis quod praecipua virtute nequires ;
Sed mens plena iide nullo defessa labore
Non ante assumptum, quia vim formidinis unus
Deseruit, requiemve habuit, quam prima potentum
Corda per Hesperiam scriptis verboque coegit
Sacrilegum genuisse nefas ; his deinde peractum est
Sit dignum ingenio, dignumque poemate longe.
Consiliis, ut fessa diu et compressa malorum
Ponderibus regina, feris educta tenebris
Non sine honore foret; tandemque occultus, et arte
Usus adumbrata, venisti et dulcia coram
Suscipiens mandata pio celer ipse libensque
Caesari, et adjunctis portasti primus amicis.
Nec minus illud iter recidivo horrore molestum
Insidiisque dolisque tibi fuit undique plenum
Cumanum quando arcta lacum custodia nisa est
Praeclusisse tibi; Domini sed dextra secundos
Immittens ventos inimico a littore vexit.
Rursus in aeriis, nivium vis Alpibus altas
Fecit habere moras, requiei inamabile tempus,
llas quoque decutiens studiis injuncta benignis
Nuntia, sollicito retulisti ex ordine regi,
His tibi pro causis et tam felicibus inquam.
Ausibus ille redux rex regina soluta
Et cuncti pariter plena pietate fideles,
Altius ascribent laudes et nomen honestum,
Insuper Omnipotens statuit qui jurs ﬁdemque
Qui dominos famulosque una radice creatos
Non aequa ditione facit, sed amore et honore
