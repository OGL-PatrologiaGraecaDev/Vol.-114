1059

CAPUT XXII.
Qua severitate januis clausis Judwos gentilesque
prostrauerit.
Postquam verba leo volitantia fine peregit,
Ostia cuncta loci clauduntur coalitus arcta
Obice, ne facilis miseros fuga demere posset
Quin omnes unum paterentur saevius hostem.
Protinus horribili prosternere cuncta furore
Ingreditur, tinguitque hominum rabida ora cruore.
Dentibus hos lacerat, savis smcat unguibus illos,
Impulit hos currens casuque peremit amaro.
Illos morte timor subita prosternit inertes
Casibus et variis, pariter gentilibus instat
Judaeosque premit; prostratis omnibus ergo
Solus ab exitio praeses paucique ministri
Mammetis jussu dilata morte feruntur
Immunes, optata viro ne passio desit,
Ipse parat vitam tormenta parantibus, ipsa
Palmam morte petit. Judex, ut crimina nondum
Finem habeant, vivit. Numerum quis scire cadentum
Millia vel valeat, passim cum frusta per omnes
Sunt dispersa gradus? longe cervice revulsum
Bora caput rubeo commista strage natabat;
Abscissas aliena manus ad corpora jungi
Cernere erat, truncos gemino sine peplita ferri,
Cunctaque membra loco vel cassa carere priori,
Saucia vel remanere suo ; tantusque repente
Sanguis ad indicium facti terroris ab oris
Caedis iit plenis, ut ﬂumen abire putares
Littoribus; veluti summis cum montibus ingens
Grando cadit, mixtisque simul tonat imbribus aether:
Tum collecta imas descendunt ﬂumina valles,
Saxa trahunt, silvasque ferunt, totaque vagantur
Planitie agrorum, gemitus dat rusticus imo
Pectore : non aliter caesorum membra feruntur
Sanguine rapta suo. Plebis spectacula talem
Finem habuere malae. Mammas vocat inde leonem, -
Et mandat propriis celerem se condere lustris.
CAPUT XXIII.
Quemadmodum sanctus Mammas leonem mira:
superaverit crudelitatis.
Prassidis ira tamen tali nec vulnere plebis
Tacta capit requiem, verum ne evadere possit,
Induratur adhuc, Mammemque furore vocatum
Alloquitur prisco : Mammas, libamina divis
Aut devota dabis, paena aut moriere cruenta.
Respondet martyr : Miror te daemoniorum
Participem, tentare Dei post talia servum.
Nam Dominum cognosco meum, qui linquere memet
Nunquam, credo, volet; vos contra vindice ﬂamma
Quos facit impietas Dominum scelerosa negare,
Quique Deos colitis, ligni lapidisve metallo
Quos manus artiﬁcum vano compegit honore,
Damnabit, stringetque reos sententia mortis.
Prteses ut irato percepit talia sensu :
Noris, ait, nostro retineri jure leonem:
Saevior ille tuas discindat, frivola, carnes,
Si mea jussa animo ducas temnenda superbo.
Ne dubita, vinceris enim. Tum talia Mammas :
Fert veniens plenos laetus mercede maniplos.
