. Α

1 087
Excellentius has togas frequentat,
Quas non impius inquietat hostis.
Thesauros Rhodani quidem ﬂuento
Vallatos colit Alpibus sub ipsis,
Sed non sola tenet decus sacratum
Quod toto liquet eminere mundo.
Magni Mauritium loquor rigoris
Cum quo Candidus, Exsuperiusque,
Armorum comitis [idem secuti,
Iuverunt ducis optimi calorem.
Thebane legio beata gentis
His concredita lege militari
Veri militiam secuta Regis
Vexillo crucis impedivit hostem.
Nullas sontibus intulere caedes,
Quin ipsi gladiis Deo immolati
Quam terris Orientis imbiberant
Castris Occiduis tidem recludunt.
Auget crimina saevus imperator,
Quem nec carmine nominare dignum,
Dum sanctos jubet. idolis litare,
Nolentesque necem subire mandat.
Dux primus socios simul coactos
Hortatur stabilem tenere mentem,
Nullus deﬁciat timore. Nemo
Perturbetur, ait, demum ει sequamur.
Armis jam satis hactenus caducis
Hostes stravimus aemulante dextra,
Nunc virtute animi domandus hostis
Major, major enim corona restat.
Nec dilata diu fatigat ergo
Merces stemmatis, ecce laurearum
Pugnantes hodie troprea vosmet
Si vincatis apud Deum manebunt.
Perstant intrepidi, loquuntur ore
Uno : Praecipe Caesar expeditos
Pro tutamine publicisque rebus
Depugnare viros, obediemus.
At si forte Deo cupis relicto
Nos servire tuis, profane, divis,
Te contemnimus et severitatis
Tentamenta tuae minasque viles.
Jam nunc rumpe moras, abi satelles,
Haec conamina nuntia tyranno,
Exurat, perimat licet necetque
Lympha ﬂuminis, aut secet lapillis.
Stant inﬂexibiles manentque ﬁxi,
Non dant liba diis, genuve ponunt,
Rex et conditor et quibus per aevum
Christus vivere commorique lucrum.
Haec postquam ferus impiosque lictor
Crudeli domino relata perfert,
Commotum scelus ardet in cruentis
Statim pectoribus, magisque totum.
Hanc inquit gravibus notam querelis
Mecum vix tulerim quod ordo nostri
Tales oﬂicii remandat ausus,
Exemplum dabo jam per hos futuris.
ι Deum, Hanck., not. ms.
